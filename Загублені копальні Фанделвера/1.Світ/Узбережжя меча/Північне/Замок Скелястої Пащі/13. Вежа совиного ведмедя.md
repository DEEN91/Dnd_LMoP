Двері цієї кімнати зачинені на ==товстий дерев’яний засув==, неначе попереджаючи про загрозу, що таїться по той бік. Якщо засув відкрити, мешканець кімнати прокинеться, видаючи неймовірно гучний рев.

Бійниці цього приміщення забиті дошками, тому тут панує пітьма. Обрамлений текст передбачає, що персонажі мають темний зір або користуються джерелами світла.
>[!note]+
>Верхні поверхи цієї вежі обвалилися, створивши пустотілий циліндр заввишки щонайменше тридцять футів. Підлога вкрита пилом, камінням і розбитим склом, а з південного боку нагромаджені залишки старих столів і полиць. Посеред кімнати знаходиться здоровенний звір, схожий на шолудивого ведмедя з совиною головою. Побачивши вас, він трохи задкує назад, роззявляє пащу і з усіх сил гарчить.

Скелясті пащі впіймали та замкнули в цій вежі совиного ведмедя. Приміщення навмисне тримають у темряві, аби звір не лютував, адже король Ґрол досі не вирішив, що з ним робити далі. Якщо персонажі кинуть йому шмат свіжого м’яса, той жадібно його зжере. У іншому разі, він нападе на першого, кого побачить у дверях.

Ця кімната колись була бібліотекою або майстернею, та від її начиння нічого не дожило до наших днів.

# Розвиток подій
Якщо персонажі відчинять двері й не стануть у совиного ведмедя на шляху, він утече з замку (найімовірніше, через ділянку 11). Істота нападе на кожного, хто перешкоджатиме її втечі.

# Скарби
Від другого поверху вежі залишився лише невеликий виступ, на якому лежить дерев’яна скриня. Її важко помітити з нижнього рівня: для цього потрібно зробити успішну перевірку ==Мудрості (Спостережливості) з ҐС 15.== Скриня незамкнена і в ній знаходяться 90 ем, 120 зм, настійка зцілення, сувій тиші та сувій оживлення.


# Нагородження очками досвіду
Розподіліть між персонажами порівну 700 ОД, якщо ватага уб’є совиного ведмедя або відпустить його.