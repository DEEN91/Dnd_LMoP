---
icon: quest
status: done
---
>[!infobox]+
># Перемовини з банші
>![[Agatha.webp]]
> ###### Деталі
|                     |                                        |
| ------------------- | -------------------------------------- |
| Хто дав             | [[Ґараєль]]                          |
| При яких обставинах | Попросила допомоги [[Перундан]]                    |
| Куди йти            | На північний захід від  [[Заяча Ягода]] |
| Умови виконання     | Вмовити Агату розповісти про місцезнаходження книги  Богентеля                       |
| Кому здавати квест  | [[Ґараєль]]                                  |
| Нагорода            | Три настійки зцілення (Пригодники отримали винагороду)                               |
|| 200 ОД|


# Опис 
Нещодавно, начальство [[Ґараєль]] доручило їй доволі делікатну місію. Вони попросили її вмовити банші на ім’я [[Банші Агата|Агата]] відповісти на запитання стосовно однієї книги заклинань. [[Ґараєль]] відшукала лігво Агати, однак істота так і не явилась їй. Тепер [[Ґараєль]] шукає посередника, котрий вручив би Агаті гідний дарунок — прикрашений самоцвітами срібний гребінець — та переконав істоту розповісти все, що та знає про місцезнаходження книги заклинань, яка належала легендарному магу на ім’я Богентль. Сестра [[Ґараєль]] вірить, що задовольнивши пиху Агати коштовним гребінцем, можна дістати бажану відповідь. У нагороду за виконання доручення вона пообіцяє персонажам три настійки зцілення. Якщо ватага візьметься за це завдання, перейдіть до секції «[[Заяча Ягода]] та лігво Агати»

# Етапи виконання

## Пошук лігва Агати
На північний захід від руйновища [[Заяча Ягода]] тягнеться стара стежина в Неназимний ліс. Лігво Агати знаходиться всього за кілька миль від містечка.
> [!NOTE]+
Прямуючи стежиною, ви помічаєте, що ліс стає дедалі густішим і темнішим. Гілки тутешніх дерев прикрашені міцними лозами й товстим шаром моху, а повітря суттєво прохолодніше, ніж було в покинутому містечку. Стежка робить поворот, із-за якого
видніється недбало споруджена з переплетених гілок і листя схованка, що нагадує округлий курінь. Всередину веде невисокий вхід.

Якщо персонажі будуть обачними й не забуватимуть, задля чого сюди прийшли, їм вдасться поговорити з банші.

## Зустріч з банші

> [!NOTE]+
> Внутрішнє оформлення сплетеного з гілляччя куреня підказує, що це чиясь домівка. Тут розміщені скрині, полиці, стіл та похила канапа — все зістарене та, вочевидь, ельфійської роботи.

[[Банші Агата|Агата]] відчує появу персонажів і з’явиться незадовго після того, як ті зайдуть усередину.

> [!NOTE]+ 
> Раптово, повітря стає зимнім і вас огортає жахливе почуття. У просторі перед вами мерехтить холодне, ледь помітне світло, що прудко приймає обриси ельфійської жінки, чиє волосся та вбрання коливається від примарного вітру. Імовірно, колись
вона була красунею, та зараз її риси безповоротно спотворені ненавистю. «Дурні смертні, — гаркає вона у ваш бік, — Чого вам треба? Хіба не знаєте, що шукати мене — вірна смерть?»

Якщо персонажі поведуть себе грубо, зневажливо або спробують погрожувати, [[Банші Агата|Агата]] вишкірить зуби та зникне. Вона не стане напади, а також не повернеться, якщо персонажі гукатимуть її.

## Розмова з Агатою
Якщо персонажі будуть увічливими та шанобливими, вони зможуть умовити Агату допомогти, зробивши успішну перевірку Харизми (Переконливості) з ҐС 15. Перевірку має зробити персонаж, який відіграє найактивнішу роль у перемовинах. Якщо той гравець чудово грає свою роль при взаємодії, дозвольте йому зробити цю перевірку з перевагою. Якщо будь-який персонаж вручить Агаті дарунок, — отриманий від сестри [[Ґараєль]] срібний гребінець,— перевірка автоматично вважатиметься успішною.

> [!NOTE]+
Вуста примари розтягнулись у задоволеній гримасі. «Чудово, — промовила вона, — Я знаю, що шукаєте ви різні речі. Задайте одне запитання і я дам вам відповідь.»

Якщо персонажі запитаються про книгу заклинань Богентля, [[Банші Агата|Агата]] розповість, що близько ста літ тому назад віддала книгу некромантові на ймення Цернот із міста Ірієбор. Подальша доля книги їй невідома. Це — правдива відповідь, і вона задовольнить сестру [[Ґараєль]], котра передасть ці знання Арфістам для продовження пошуків.

Персонажі можуть натомість запитатися в Агати дещо інше: наприклад, про розташування замку Скелястої Пащі, шлях до [[Яскиня Відлуння Хвиль|Яскині Відлуння Хвиль]], справжню особу [[Чорний Павук|Чорного Павука]], або ж передадуть запитання [[Гамун Кост]] стосовно [[Неприємності Старої Сови|Криниці Старої Сови]]. [[Банші Агата|Агата]] є досить обізнаною та здібною віщункою, тож вона зможе відповісти майже на будь-яке питання, що не виходить за рамки цієї пригоди. Втім, вона відповість лише на одне запитання, тож персонажам доведеться все зважити перед тим, як його задати.

# Нагородження очками досвіду

Персонажі отримають досвід, якщо вдало вмовлять Агату відповісти на будь-яке запитання. Видайте їм за це 200 ОД, розподіливши їх порівну між членами ватаги.

# Скарби
1. 50 ЗМ
2. 2 зілля зцілення
3. сувій [[Воскресіння]]