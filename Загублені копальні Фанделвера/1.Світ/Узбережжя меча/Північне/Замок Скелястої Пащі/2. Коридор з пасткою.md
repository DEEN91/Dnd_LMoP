Це приміщення, що колись слугувало передпокоєм замку, нині є небезпечним бойовищем.
>[!note]+
> На півночі й на півдні знаходяться зачинені двері, а південну частину зали частково закриває насип із каміння. На сході знаходиться широкий коридор з двома дверима, одні з яких ведуть на південь, а інші — на схід. Коридор укритий брудним камінням та уламками шпаклівки зі стелі.

Якщо ґобліни з ділянки 3 підняли тривогу, ґобліни та гобґобліни з ділянок 4 та 6 прибіжать сюди через північні й південні двері одночасно. Вони нападуть з обох боків, намагаючись витіснити пригодників із замку.

**Пастка**. Кам’яні уламки та насипи шпаклівки перед дверима до ділянки 8 приховують натяжний мідний дріт, приєднаний до спеціальних підпірок у старій стелі. Щоб помітити натяжний дріт, потрібно мати показник ==пасивної Мудрості (Спостережливості) щонайменше 20==, або ж, активно шукаючи пастки, зробити успішну перевірку ==Мудрості (Спостережливості) з ҐС 10==. Знайшовши дріт, персонаж зможе його знешкодити без жодних перевірок характеристик.

Будь-яка істота, котра проходить крізь уламки й торкається до натяжного дроту, провокує обвал прихованих у стелі дерев’яних колод і каменюк. Кожна істота, що опинилася в області овалу, повинна зробити успішну спробу рятунку ==Спритності з ҐС 10== або ж отримає 3d6 роздроблювальних ушкоджень, завданих падаючим камінням (або половину цих ушкоджень у разі успішного рятунку). Гуркіт обвалу попереджає чудовиськ з ділянок ==3, 7, 8 і 9== про вторгнення.

# Нагородження очками досвіду
Розподіліть між персонажами порівну 100 ОД, якщо ватага успішно виявила пастку або пережила обвал.