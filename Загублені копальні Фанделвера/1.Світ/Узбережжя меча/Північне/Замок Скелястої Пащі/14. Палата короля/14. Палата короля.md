Персонаж, який прислухається до дверей, почує запальну розмову двох осіб: один голос гучний, гарківливий, і вимагає за щось грошей, а інший — м’який і шовковистий.

>[!note]+
>Це приміщення переобладнали під примітивне житло. Його підлога вкрита товстими шкурами на манер килимів, стіни прикрашені старими трофеями, а на півночі розташоване велике ліжко, поряд з яким палахкотить жаровня. Біля південної стіни неподалік дверей стоїть круглий стіл з кількома стільцями. Одразу біля столу на підлозі лежить добряче відлупцьований непритомний дворф.

Король Ґрол — це старий, жорстокий баґбір з 45 очками здоров’я. Він править скелястими пащами силою залякування. З віком, його могутні плечі осіли, а спина згорбилась, однак він досі володіє неймовірною силою та спритністю. Він вибагливий і не стерпить непокори, тож ніхто з племені не наважується стати в нього на шляху.

Компанію Ґролові склали Гаркач, вовк із 18 очками здоров’я, та допльґанґер, що прийняв подобу жінки-дроу. Допльґанґер на ім’я В’єріт є посланцем [[Чорний Павук|Чорного Павука]], який прийшов забрати в короля Ґрола [[Ґандрен Каменешук]] та його мапу до [[Яскиня Відлуння Хвиль|Яскині Відлуння Хвиль]]. Однак Ґрол хоче продати карту й не має наміру задарма її віддавати, тож вони обговорюють ціну. Спершу В’єріт планує допитати Ґандрена, щоб переконатися, що більше нікому не відоме розташування копальні. Після цього допльґанґер уб’є дворфа та знищить мапу.

Якщо тутешніх лиходіїв попередили про напад, В’єріт сховається за дверима на північному сході, залишаючи достатньо місця, щоб напасти на непроханих гостей зі спини. Ґрол візьме Ґандрена в заручники, погрожуючи персонажам, що коли ті не підуть геть, він прикінчить
дворфа.

**Бійниці**. Бійниці знаходяться на рівні 15 футів над рівнем довколишньої землі, проте місцеві істоти наразі ними не користуються. Малоймовірно, що вони помітять звідсіля істот, які ходять довкола замку.

**Північно-західна кімната**. Колись ця частково зруйнована кімната була комфортною ванною. Тут досі знаходиться велика керамічна ванна, однак нинішні мешканці нею не користуються.

**Непритомний дворф**. У південно-західному закутку зали лежить [[Ґандрен Каменешук]] — дворф пересічний житель. Він непритомний, але стабілізований, і у нього 0 очок здоров’я.

## Діалог між Гроллом і В’єрітом

У той час як персонаж прислухається до дверей, обстановка в приміщенні стає напруженою. Король Ґрол веде запальну розмову з В’єрітом. Він роздратовано стукає кулаком по столу, вимагаючи вищої плати за карту.

Ґрол (гучним, гарківливим голосом): "Я не віддам це просто так! Знаєш, скільки крові було пролито за цю карту? Я хочу більше золота. Чи можеш ти це зрозуміти?"

В’єріт (м’яким і шовковистим голосом): "Королю Ґроле, ми домовлялися про певну ціну. Чорний Павук не буде задоволений твоїми вимогами. Ми можемо знайти інші способи вирішення цього питання."

Ґрол: "Чорний Павук! Хех! Я не боюся його. Моя сила тут, у моїх землях. Якщо він хоче карту — нехай заплатить більше!"

В’єріт: "Можливо, але давай спершу переконаємось, що ніхто інший не знає місця знаходження копальні. Дворф може мати інформацію."

Ґрол: "Добре... Але пам'ятай, я все одно отримаю своє золото або ця карта пропаде разом із дворфом."

Ця напружена розмова триває протягом кількох хвилин, поки обидві сторони намагаються досягти компромісу, але жоден з них не має наміру поступатися своїми інтересами.

# Розвиток подій
Якщо Ґрола буде вбито, В’єріт спробує прикінчити Ґандрена та втекти з його мапою, прямуючи до ділянки 11 і вислизнувши крізь прихований прохід за полотном. Якщо його заженуть у куток, допльґанґер битиметься до смерті й не дозволить узяти себе в полон.

Якщо Ґадрена зцілять, він подякує персонажам за рятунок, але відмовиться покидати [[замок Скелястої Пащі]] без своєї мапи. На жаль, він не знає, де саме король Ґрол її заховав.

# Скарби
До нижньої частини матраца Ґролового ліжка пришитий шкіряний мішечок, що містить 220 см, 160 ем, 5 настійок зцілення та мапу Ґандрена до [[Яскиня Відлуння Хвиль|Яскині Відлуння Хвиль]].

# Нагородження очками досвіду
Розподіліть між персонажами порівну 950 ОД, якщо ватага здолає короля Ґрола, вовка та допльґанґера. Видайте додатково 200 ОД, якщо персонажам вдасться врятувати [[Ґандрен Каменешук|Ґандрена Каменешука]] й доставити його назад до Фандаліна.