Саме тут чарівники об’єднали зусилля з дворфами та гномами Договору Фанделвера, спрямувавши магію цих печер для зачарування дворфського озброєння та гномських пристроїв. Двері з північного боку обгоріли й потріскались, а їхні залізні петлі частково розплавились. Аби вибити їх, доведеться зробити успішну перевірку ==Сили з ҐС 15==. Західні подвійні двері також пошкоджені, однак вони трішки прочинені.

>[!note]
>Ця величезна майстерня дуже постраждала під час битви заклинаннями, що зруйнувала значну частину печери. Розміщені в двох закутках кімнати столи повністю обгоріли, а шпаклівка на стінах почорніла та відшарувалася. У центрі приміщення знаходиться кам’яний постамент з невеликою жаровнею, де палахкотить похмуре зелене полум’я. Постамент із жаровнею виглядає так, наче його геть не торкнулися сили, що знищили цю місцевість.
>
> Позаду жаровні, за мерехтінням зеленого вогника, в повітрі ширяє куляста істота, діаметр тіла якої становить близько чотирьох футів. З її основної маси випинаються чотири очасті стеблини, по дві з кожного боку. Центр тіла чудовиська прикрашає величезне око, що уважно за вами спостерігає. 
> 
> У ваших свідомостях лунає чиєсь хрипке бубоніння: «Вітаю.»

Цю кімнату охороняє чудовисько — споглядач. Один із чарівників, який працював у Кузні Заклинань, викликав цю істоту, наказаваши їй охороняти магічні предмети, що тут зберігаються. Своїм нападом на копальню орки порушили витончену магію цього місця, спотворюючи сприйняття споглядачем навколишнього світу. Він збожеволів і досі вважає, що копальня працює на повну, ігноруючи докази протилежного. 

Примара (з ділянки 14) прагне вигнати геть або вбити споглядача, проте істоті досі без проблем вдавалося розправлятися з зомбі та упирями Мормеска, і споглядача геть не зацікавило, звідки в копальні взялася нежить. Якщо ватага спробує що-небудь забрати з цієї ділянки, споглядач нападе. Якщо споглядача якимось чином осліплять, він зникне на свій рідний план, переконаний у тім, що йому більше не під силу виконувати завдання, заради якого він був покликаний.

Здійснивши успішну перевірку ==Харизми (Обману) з ҐС 15==, персонаж зможе обдурити споглядача, змусивши його повірити в те, що пригодники є чарівниками чи гірниками, котрі працюють на власників Яскині Відлуння Хвиль, і що їх послано повідомити про завершення контракту споглядача. Якщо обман спрацює, споглядач повірить у те, що його звільнено від зобов’язань, і, зникнувши, повернеться на свій домашній план.

**Жаровня зеленого полум’я**. Успішна перевірка ==інтелекту (Містики) з ҐС 15== дозволить визначити, що ця жаровня є джерелом магії, яка наповнює навколишні печери. З плином часу ці чари ослабли настільки, що їх уже не достатньо, аби наділяти магічною силою звичайні предмети. Втім, будь-яка немагічна зброя чи обладунок, який помістять у зелене полум’я хоча б на 1 хвилину, стане на 1к12 годин зброєю +1 або обладунком +1 відповідно. Жаровню неможливо винести з Кузні Заклинань.

==Північна кімната==. Це приміщення є окремою майстернею, де предмети попередньо полірували, лакували та готували до зачарування. Як і основна майстерня, ця кімната була майже повністю знищена.

## Скарби
На робочому столі в південно-східному закутку кімнати лежать останні предмети, які захищає споглядач: Світлоносець і Панцир дракона.

**Світлоносець**. Ця булава +1 була виготовлена як дар для Латандера, бога світанку. Головка булави має форму сонячного спалаху і зроблена з цільної латуні. Названа Світлоносцем, по наказу власника ця зброя сяє, немов смолоскип. У такому сяючому стані вона завдає нежиті додатково 1к6 ушкоджень опроміненням.

**Панцир дракона**. Цей нагрудник +1 оздоблений зображенням золотого дракона. Виготовлений для людського героя Неназимені на ймення Терґон, цей обладунок дарує особі, котра його носить, перевагу на спроби рятунку від зброї подиху істот різновиду «дракон».