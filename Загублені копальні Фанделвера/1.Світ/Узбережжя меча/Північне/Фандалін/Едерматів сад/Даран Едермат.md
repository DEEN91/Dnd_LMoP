---
icon: npc
---

колишній пригодник, що живе в крихітному, чепурному котеджі поряд з яблуневим садком. Стрункий, срібноволосий півельф віком понад сто років, Даран у минулому був бійцем і багато років прослужив військовим маршалом в далеких землях Узбережжя Дракона, що на південному сході. Після відставки він повернувся на батьківщину в регіон Неназимені.

Даран є членом Ордену Рукавиці — невсипущої та відданої своїй справі організації, що прагне захистити світ від плюндрування та зла. Орден завжди пильнує, готовий боротися зі злом, захищати правосуддя та карати тих, хто спробує поневолити чи нашкодити невинним. І хоч зараз Даран і не є активним учасником ордену, він уважно стежить за подіями Фандаліна. Він радо поділиться вістями з іншими пригодниками, насамперед з тими, хто поділяє погляди його ордену.

Даран занепокоєний дільністю червонотавровців і йому не терпиться зустріти сміливців, які провчать негідників. Він повідомить персонажам, що комусь давно вже пора виступити проти лідера червонотавровців, Скляного Посоха. Дарану відомо, що розбійники ошиваються в корчмі «Сонний велет», а також те, що лігво бандитів знаходиться під Тресендарським маєтком — закинутою будівлею на східній окраїні містечка (більше інформації є в секції «Тресендарський маєток»).