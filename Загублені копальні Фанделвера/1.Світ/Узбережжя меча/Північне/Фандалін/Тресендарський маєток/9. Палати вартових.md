Персонаж, який ==прислухається== до цих дверей і зробить успішну ==перевірку Мудрості (Увага) з ҐС 10==, почує кілька хрипких голосів, що вигукують різноманітні
накази на ґоблінській мові на кшталт «Оближи підлогу!» або «Крутонись, мов пес!» Тутешні баґбіри знущаються зі свого *ґобліна-раба*.
>[!quote]+
>Ці бараки містять чотири недбало збиті дерев’яні тапчани з абияк напнутими ковдрами, поруч з якими розкиданий брудний посуд. Повітря насичене міцним смородом ==немитих тіл і гнилого м’яса==. Поміж усього цього безладу стоять три високі мохнаті гуманоїди, що вигукують накази маленькому понурому ґобліну, який принижується заради їхньої потіхи.

Тут знаходяться три **баґбіра** та один **ґоблін**. При появі ватаги, ґоблін на ім’я ==Друп== [[Стани#Непритомний|знепритомніє]], однак будь-яка інша істота може привести його до тями своєю дією. У іншому разі Друп лишатиметься непритомним упродовж ==1к10 хвилин==.

Баґбіри працюють на [[Чорний Павук|Чорного Павука]]  і були послані сюди допомогти [[Скляний Посох|Ярнові Альбреку]] тримати порядок серед червонотавровців і міщан. Лідера баґбірів звуть **Моск**. 

>[!note]+
>На лівому оці Моск носить прикрашену самоцвітами пов’язку, хоча з очима в нього все гаразд. Він носить її, бо вважає, що це напрочуд стильно.

Баґбіри намагаються уникати людей зі зграї Червоного Тавра. Якщо персонажі ==одягнуть червоні плащі==, знайдені деінде, баґбіри подумають, що ті працюють на Ярно.
Кмітливі персонажі можуть навіть спробувати переконати баґбірів допомогти розквитатися зі «зрадниками» чи «самозванцями» в інших місцях погребу. Якщо Вам здається, що гравці, намагаючись перехитрити чудовиськ, не надто вдало грають свої ролі, попросіть персонажа, що найактивніше веде переговори, зробити перевірку ==Харизми (Обману) з ҐС 15==, аби дізнатися, чи вдасться ватазі намовити баґбірів виконати їхні побажання.

# Гра ролі Друпа
Зацькований ґоблін Друп не становить загрози для ватаги. Баґбіри добряче його залякали, тож він виконує їхні забаганки, доки не з’явиться хтось сильніший.

Якщо він опритомніє під час бою, Друп сховається подалі від бійки. Він настільки боягузливий, що навіть коли його примусять битися, він робитиме це з перешкодою.

Друпові відомий ==приблизний план сховку червонотавровців, а також місцезнаходження всіх пасток і потаємних дверей==. Самостійно він не здогадається поділитися цією інформацією, та якщо його попросити, він розкаже все, що знає, намагаючись бути якомога кориснішим для ватаги. ==Деякі з цих подробиць можуть бути нерозбірливими або переплутаними між собою==. Як не крути, а він,
усе-таки, ґоблін.

Якщо персонажі здолають баґбірів, Друп спробує втертися їм у довіру. Він не пам’ятає точного шляху до замку Скелястої Пащі, але певен, що це ==десь у лісі на півночі== звідси. Друп також може розповісти, що ґобліни Скелястої Пащі часто ошиваються навколо Фандаліна, і порадить персонажам упіймати один із патрулів, аби дізнатися
більше про замок.

Персонажі можуть вирішити взяти Друпа з собою. 

# Розвиток подій
Баґбіри — єдині мешканці сховку червонотавровців, яким відомо розташування [[Яскиня Відлуння Хвиль|Яскині Відлуння Хвиль]]. Вони не стануть добровільно ділитися цією інформацією, адже бояться [[Чорний Павук|Чорного Павука]] значно більше, ніж персонажів.

Вони також знають, де знаходиться замок Скелястої Пащі, але знову ж таки, вони триматимуть цю інформацію при собі.
Персонаж, який допитує полоненого баґбіра, може видобути з нього цю інформацію, зробивши успішну перевірку ==Харизми (Залякування) з ҐС 15==.

# Нагородження очками досвіду
Розподіліть порівну між персонажами 600 ОД, якщо ті впоралися з баґбірами.