Нецнар користується цим приміщенням як штаб-квартирою, доки триває дослідження копальні та пошук Кузні Заклинань.
>[!info]
>Уздовж стін цієї кімнати вишикувалися шість потрісканих мармурових колон. Біля північної стіни стоїть дев’ятифутовий пам’ятник дворфа, що сидить на престолі, на колінах у якого спочиває величний бойовий молот. Очиці статуї виблискують здоровенними смарагдами. Уламки та каміння, що вкривали підлогу, зметені вбік, а перед постаментом розташувався невеликий імпровізований табір. Довкола незграбно складеного вогнища акуратно розставлені з пів десятка спальників. Між двома колонами на західній окраїні приміщення стоїть дерев’яний стіл.

Якщо мешканці кімнати не підозрюють про наближення персонажів, додайте:

>[!info]
> Біль столу стоять троє осіб: двоє баґбірів і темний ельф, одягнений в чорний шкіряний обладунок і мантію. Помітивши вас, він хапається за свій чорний посох із верхів’ям у формі павука. «Що ж, доведеться мені самому з вами розібратися. Шкода, та зараз ви зустрінете свою смерть».

До Нецнара «[[Чорний Павук]]» приєднуються четверо велетенських павуків, які захищатимуть свого повелителя до самої смерті. Якщо мешканці цієї кімнати знатимуть про наближення персонажів, павуки сховаються позаду колон, а Нецнар виконає на себе невидимість і зачаїтсья біля столу. Зробіть за павуків перевірку Спритності (Потайливості). Коли з’являться непрохані гості, павуки спершу спробують обмотати їх павутиною, а вже після розпочнуть ближній бій. Нецнар приєднається до сутички в наступний раунд після того, як павуки нападуть.

Якщо допльґанґер з ділянки 18 утік в цю кімнату, він прийме вигляд Нундро Каменешука, а Нецнар зможе використати «дворфа» як заручника у спробі переконати персонажів скласти зброю (насправді дроу не стане шкодити допльґанґерові). Зверніться до секції «Гра ролі Нецнара» за додатковою інформацією про дроу-лиходія.

**Статуя**. Цей пам’ятник зображує Думатоїна, дворфського бога гірників. Будь-який персонаж, який спеціалізується на Релігії, впізнає божество. Статуя є зразком неймовірно вправної різьби по каменю, а її смарагдові очі виглядають напрочуд коштовними. Втім, ці самоцвіти є не більш як хитрою підробкою, і насправді виготовлені з простого скла, що можна визначити завдяки успішній перевірці ==Інтелекту (Розслідування) з ҐС 15==. Як би там не було, вони захищені потужним заклинанням, і виконання на самоцвіти заклинання виявлення магії дозволяє дізнатися, що статуя оточена сильною аурою школи Заступництва.

Персонаж може завиграшки вилізти на статую і виколупати самоцвіт, здійснивши успішну перевірку ==Сили з ҐС 10==. Однак щойно одне з очей буде видобуто, колони кімнати потріскаються, а стеля обвалиться вниз. Кожна істота, що перебуває в приміщенні, повинна буде зробити спробу ==рятунку Спритності з ҐС 15==, отримуючи 4к6 розроблювальних ушкоджень у разі провалу або половину цих ушкоджень у разі успіху.

**Стіл**. Поверхня столу всіяна записами та мапами, демонструючи старання Нецнара дослідити копальню. Поміж папірців знаходиться шкіряний мішечок з коштовностями (дивіться секцію «Скарби»).

## Розвиток подій
Істоти з ділянки 18 неодмінно почують звуки бою, що тут розпочався. Якщо з ними досі не розправились, вони прибудуть сюди через 3 раунди і одразу долучаться до сутички в порядку ініціативи після Нецнарових павуків. Якщо персонажі полонять Нецнара і доставлять його до фандалінської ратуші, темного ельфа замкнуть у в’язниці, доки [[Сільдар Голлвінтер]] або інший представник Союзу Лордів не переправить його в Неназим’я, де лиходія чекатиме суд. Втім, якщо персонажі не виставлять вартових поряд з Нецнаровою камерою, [[Галія Торнтон]] (дивіться сторінку 17) визволить його з ув’язнення, потай виведе з Фандаліна і доставить лиходія колегам із Жентаріма. Жентарцям не терпиться довідатися все, що той знає про Яскиню Відлуння Хвиль. Подальша доля Нецнара залежить від Вас.

## Скарби
При собі Нецнар має настійку зцілення та павучий посох. Окрім цього, він носить у кишені залізний ключ, головка якого має форму ковадла. Цей ключ відриває двері до ділянки 20.

Досліджуючи Яскиню Відлуння Хвиль, Нецнарові пощастило накопичити деякі скарби, які він зберігає в мішку під дерев’яним столом. Мішок містить 190 ем, 130 зм, 15 пм, дев’ять крихітних самоцвітів (10 зм кожен) і дворфський пивний кухоль, викуваний з електруму (100 зм).

## Нагородження очками досвіду
Якщо персонажам вдасться зловити Нецнара і доставити його Сільдарові Голлвінтеру чи міському голові, Гарбіну Вестеру, у Фандалін, видайте їм подвоєну кількість ОД за лиходія.