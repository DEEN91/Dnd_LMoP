---
icon: quest
status: done
---
>[!infobox]+
># Неприємності Старої Сови
>![[maxresdefault 1.jpg]]
> ###### Деталі
|                     |                                        |
| ------------------- | -------------------------------------- |
| Хто дав             | [[Даран Едермат]]                               |
| При яких обставинах | При першій зустрічі                    |
| Куди йти            | Криниця Старої Сови |
| Умови виконання     | Розібратися що там відбувається                       |
| Кому здавати квест  | [[Даран Едермат]]                               |
| Нагорода            | 400 ОД                                 |

# Опис 
Рудокопи з пагорбів на північний схід від Фандаліна принесли Даранові чутки про те, що хтось копирсається довкола руїн [[Криниця Старої Сови|Криниці Старої Сови]]. Ба більше, кілька з них стверджують, що їх прогнала звідти нежить. Даран попросить персонажів навідатися до руїн, що за кілька днів шляху на північний схід від Фандаліна, та розвідати, хто там нишпорить і які в них плани. Дарану відомо, що це руйновище в давнину було вартовою баштою древньої магічної імперії Нетеріл, тож його непокоїть, що там досі може дрімати небезпечна магія

# Етапи виконання
Нещодавно місцеві гірники помітили, що всередині [[Криниця Старої Сови|Криниці Старої Сови]] хтось розклав табір, а стіни древньої руїни взялась охороняти нежить.

>[!note]+
>Піднявшись на невисокий гірський гребінь, ви здалеку завбачаєте руїни старої вартової башти, що розмістилася на кострубатому пагорбі. Це місце настільки древнє, що від його стін залишилися лише розсипи кругляка, утворюючи щось схоже на подвір’я, що прилягає до зруйнованого обрубка старої вежі. Посеред двору розкладений кольоровий намет, однак поруч нікого нема.

Нині в руїнах мешкає маг, який досліджує це місце в надії розкрити містичні таїнства, залишені будівельниками цього місця. Персонажі можуть дістатися до подвір’я з будь-якого боку: або прямуючи старою стежкою до входу, або навпростець піднявшись на пагорб і прослизнувши через одну зі зруйнованих прогалин між старими стінами.

Усередині зруйнованої вежі вештаються дванадцять зомбі, яких неможливо помітити зовні. Будь-який персонаж з ==пасивною Мудрістю (Уважністю) 10== або вищою почує різкий запах мертвечини з боку башти. Коли персонажі наблизяться до вежі або намету, зомбі незграбно повиходять із вежі.

## Бій
Якщо розпочнеться бій, з намету з’явиться лихий маг [[Гамун Кост]], який запитається: «Що тут відбувається?»

Якщо хтось із персонажів спробує завести розмову з Костом, — нехай це навіть буде звичайне привітання чи відповідь на його запитання під час бою, — Кост тимчасово відкличе своїх зомбі. Червоний Чарівник не є прихильником агресії, тож він відкрито поставиться до перемовин і намагатиметься укласти угоду, що буде вигідною обом сторонам конфлікту.

Кост не розкриватиме істинної причини свого візиту до цих місць, однак він охоче поділиться з ватагою необхідними їм відомостями, якщо ті погодяться йому допомогти. Щойно персонажі дадуть йому зрозуміти, що їм потрібно, він попросить у них одну (або одразу обидві) з цих послуг:
- Він хоче позбутися орків біля [[Пік Віверн|Піка Віверн]], оскільки ті вже примітили його табір та, найімовірніше, доставлять йому немало проблем.
- Він прагне отримати від банші Агати відповідь на запитання: «Як звали чарівника, що побудував вежу Криниці Старої Сови?» Кост не хоче ризикувати й самостійно звертатися до банші, однак персонажі можуть дізнатися це замість нього (Агата знає ім’я чарівника: Артіндол).

## Скарби
Намет Гамуна Коста облаштований на диво комфортно, вміщаючи ліжко, стілець, письмовий стіл, припаси та скриню з одягом. У скрині знаходиться шкіряна сумка, в якій 35 см, 20 ем, 20 зм, 5 пм, одна перлина (100 зм), настійка зцілення, сувій [[Пітьма|пітьми]] в кістяному футлярі та крихітна, прикрашена самоцвітами скринька (25 зм), у якій захований [[Перстень захисту]] з часів древньої Нетерільскої імперії: поки що, це найцікавіша знахідка Червоного Чарівника.

## Нагородження очками досвіду
Відшукавши Криницю Старої Сови та дізнавшись, що там оселився Червоний Чарівник, ватага виконає доручення Дарана Едермата з Фанадаліна. Розподіліть між персонажами порівну 400 ОД, якщо ті домовляться з Гамуном Костом і повернуться з цією інформацією до Дарана.
