---
icon: building
---

# Тресендарський маєток

Нагадуючи швидше замок, аніж помістя, Тресендарський маєток знаходиться на куцій гірці поміж дерев і гущавини кущів на східній окраїні містечка. Старий маєток давно покинутий, а червонотавровці перетворили його погреби на свою твердиню. Якщо персонажі уважно обстежать це місце, вони знайдуть вхід до сховку червонотавровців.

# Загальні особливості
Підлоги цього якісно збудованого погребу вимощені плитами, а стіни викладені акуратними кам’яними блоками. Західна частина комплексу знаходиться на нижчому рівні від східної, а об’єднують їх кілька сходових прольотів.

# Довгий лук
Довгий лук +1 і срібний колчан з  гравіюванням. На луці викарбуване слово «пазур», а його розпис має форму хижого птаха з розпростертими крилами. Колись цей меч належав славному лицареві Альдітові Тресендару, відомому як Чорний Яструб. Персонаж, який вдало зробить ==перевірку Інтелекту (Історії) з ҐС 15==, впізнає меч і згадає цю інформацію.

## Стелі
Якщо не вказано інакше, всі коридори й кімнати мають стіни висотою 10 футів.

## Двері
Всі двері зроблені з дерева, мають залізні ручки, петлі та вбудовані дверні замки. Якщо не вказано інакше, всі двері незамкнені. [[Скляний Посох]] та баґбір на ім’я Моск (ділянка 9) мають по ==залізному ключеві==, що відмикає будь-які двері комплексу.
Дверний замок можна відкрити за допомогою ==інструментів крадія== в поєднанні з успішною перевіркою ==Спритності з ҐС 10==. Двері також можна вибити успішною перевіркою ==Сили з ҐС 20==.

## Потаємні двері
Потаємні двері виготовлені з каменю і чудово зливаються з навколишніми стінами. Володіючи ==пасивним показником Мудрості (Спостережливості) 15== або вищим, такі двері можна помітити без активних пошуків з відстані ==10 футів==. Персонаж, який певний час обшукує чи досліджує стіни, може знайти потаємні двері, здійснивши успішну перевірку ==Мудрості (Спостережливості) з ҐС 10==. Потаємні двері незамкнені й вільно відчиняються на своїх непомітних петлях.

**Освітлення**. Більшість ділянок освітлені яскравим світлом закріплених на стінах масляних світильників, які в разі потреби перезаправляють кожні кілька годин.