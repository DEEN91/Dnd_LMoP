Основна брама між ділянками 1 і 2 виготовлена з облицьованої бронзою деревини, проте вона давно поржавіла та зруйнована.
>[!note]+
Замок складається з семи напівзруйнованих веж різних розмірів і висоти, всі верхні поверхи яких перебувають у кепському стані. Короткі сходові прольоти ведуть на невелику терасу, за якою знаходиться основний вхід у замок. Уламки зруйнованих воріт ховають за собою похмуру залу. З обох боків брами підносяться вежі, темні бійниці яких мовчки спостерігають за терасою.

У цій ділянці немає чудовиськ, але ґобліни-вартові з ділянок 3 мали б стежити за околицею. Вони лише зрідка визирають через бійниці, тож персонажі можуть спробувати непомітно прослизнути повз них. Попросіть кожного персонажа зробити перевірку Спритності (Потайливості). Найнижчий результат перевірки буде Ґатунком Складності для перевірок Мудрості (Спостережливості) ґоблінів у спробі помітити персонажів.

# Розвиток подій
Якщо ґобліни помітять персонажів (або якщо персонажі не намагатимуться скритно йти), ґобліни нападуть на них, стріляючи з луків через бійниці. Однак вони не зможуть стріляти у ворогів, які зайшли крізь розбиті ворота. Окрім того, ґобліни, галасуючи, попередять про напад своїх побратимів з ділянок 4 та 6.