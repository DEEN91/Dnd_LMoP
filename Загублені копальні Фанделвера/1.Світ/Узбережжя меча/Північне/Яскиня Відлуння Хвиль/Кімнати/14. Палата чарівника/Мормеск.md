---
icon: npc
---
>[!infobox]+
># Мормеск
>![[Mormesk the Wraith.webp]]
>###### Stats
|   |   |
|---|---|
|Раса|Undead|
|Клас|Маг|
|Голос|Пошепки, з потойбічним відлунням|

# Опис

Мормеск був могутнім магом, однак йому судилося зустріти свій кінець у битві заклинаннями під час кульмінації нападу орків. Упродовж століть його живила ненависть, перетворивши Мормеска на сповнену гніву
примару.
Мормеск очолює нежить, що заполонила Яскиню Відлуння Хвиль. Він прив’язаний до цього місця, оскільки накопичені ним за життя скарби досі зберігаються в його обгорілій скрині (дивіться секцію «Скарби»). Утративши тілесну форму, він уже не може торкнутися чи насолодитися багатствами, якими дорожив за життя.

## Гра ролі Мормеска
Мормеск розмовляє пошепки, з потойбічним відлунням. Коли примара вперше здіймається з підлоги, вона промовляє: 
>[!quote] Мормеск
>«Ваша присутність викликає в мене огиду й ви поплатитесь за це життями. Мої скарби належать мені, і тільки мені!» >

Якщо персонажі не намагатимуться домовитися з примарою, вона нападе.

Якщо ж вони спробують укласти угоду, примара вислухає їх за умови, що вони ніяк не нашкодили їй та не чіпали її майна. Душа примари безповоротно заплямована злом, тож єдиний спосіб заспокоїти злостивого Мормеска — запропонувати йому щось таке, що колишній чарівник вважатиме гідним обміну на їхні смертні життя. Найбільше Мормеск полюбляє магічні предмети (насамперед сувої), книги заклинань і містичні знання. Незалежно від підношення, персонаж повинен зробити успішну перевірку ==Харизми (Переконливості) з ҐС 10==, щоб переконати примару в цінності дарунку.

Що б не запропонували примарі персонажі, вона за жодної умови не відмовиться від дерев’яної люльки, що знаходиться в обпаленій скрині. Все ж, Мормеск погодиться розпрощатися з монетами та самоцвітами зі скрині, якщо персонажі згодяться вбити в Кузні Заклинань споглядача (примара не пояснюватиме, хто або що таке цей «споглядач». Вона лише вкаже напрям до ділянки 15). Отримавши дарунок, примара дозволить персонажам дослідити її книги та залишити знайдену в них мапу.

# Особливості