---
aliases:
  - Яскині Відлуння Хвиль
icon: mine
---
За п’ятнадцять миль від Фандаліна, в серці Гір Меча знаходиться Яскиня Відлуння Хвиль. Ця багата на копалини шахта Договору Фанделвера була втрачена п’ятсот років тому під час навали орків, що спустошила цей регіон Півночі.

Упродовж довгих століть сміливі гірники та пригодники намагалися відшукати забуту копальню, однак нікому це так і не вдалось, аж доки брати Каменешуки не знайшли вхід кілька місяців назад. Бідолашні Каменешуки й не здогадувалися, що за ними шпигували посіпаки [[Чорний Павук]], тож вони ненароком відкрили лиходієві розташування копальні. [[Чорний Павук|Нецнар]] і його прибічники впоралися з двома братами, котрі вартували біля входу, і згодом влаштували [[Ґандрен Каменешук]] засідку. Дізнавшись про появу пригодників у Фандаліні та їхній зв’язок з Ґандреном, [[Чорний Павук]] наказав своїм підручним розправитися з персонажами. Тим часом, Нецнар розпочав дослідження [[Яскиня Відлуння Хвиль]].

Дроу прагне віднайти Кузню Заклинань, де людські заклинателі старого Фандаліна наділяли дворфську зброю та гномські пристрої магічною силою. Проте невгамовна нежить і небезпечні чудовиська, що заполонили Яскиню Відлуння Хвиль, ускладнили плани Нецнара, примушуючи його обачніше просуватися вглиб копальні.

Пригодникам випаде нагода допомогти Ґандренові, помститися за його братів і покласти край паскудним задумам Чорного Павука. До того ж подейкують, що у цих печерах таїться скарбниця з могутніми магічними предметами.

# Мандрівні чудовиська

Чудовиська тиняються по всіх закутках цієї печери. Випадкові зустрічі нагадують персонажам, що чудовиська не завжди прив’язані до окремих кімнат і жодне місце підземелля не можна вважати безпечним. Зустрічі з мандрівними чудовиськами є хорошим способом тримати гравців та їхніх персонажів у напрузі, уникаючи нудьгування під час гри та виснажуючи ресурси пригодників. Втім, надміру часті зустрічі також можуть набриднути гравцям, тож користуйтеся ними розважливо. 

Якщо персонажі проводять багато часу в одній ділянці, можете зробити перевірку на мандрівних чудовиськ, жбурнувши к20. Якщо випаде «17-20», відбувається зустріч. Ви також можете розпочати зустріч, якщо Вам здається, що гравці знуджені. Киньте к12 і зверніться до таблиці «Мандрівні чудовиська» для визначення тих, з ким зустрінеться ватага.

**Мандрівні чудовиська**


| Кидок | Результат         |
| ----- | ----------------- |
| 1−3   | 2к4 стирґів       |
| 4−5   | 1к4 упирів        |
| 6     | 1к4 ґриків        |
| 7−8   | 1к4 баґбірів      |
| 9     | 1к6 кістяків      |
| 10    | 1к6 зомбі         |
| 11−12 | 1 охристий драгль |

# Загальні особливості

У цій холодній і вогкій копальні панують напрочуд сильні протяги. У більшості її коридорів відчувається легкий бриз, що віє з ділянки 16 аж до ділянки 1.

**Стелі**. Якщо на вказано інакше, всі тунелі мають висоту стін 10 футів. Стелі в кімнатах знаходяться на висоті 20 футів, а стіни природних печер сягають 30 футів і вкриті навислими брилами вапняку.

**Двері**. Якщо не вказано інакше, всі двері мають висоту 6 футів, ширину 4 фути, та виготовлені з 6-дюймових кам’яних плит, оснащених залізними дверними ручками й петлями. Низькі та широкі, ці двері дуже зручні для дворфів.
**Стіни**. Стіни висічені з печерного каменю. У кількох ділянках (14, 15, 19 та 20) вони облицьовані акуратними кам’яними блоками.
**Підлоги**. Усі підлоги з гладкого, натурального каменю.
**Освітлення**. Якщо не вказано інакше, освітлення тут відсутнє. Обрамлений текст передбачає, що персонажі мають темний зір або користуються джерелами світла.
> [!NOTE] Гуркіт хвиль
> Усі цікаві підземелля мають свої виразні особливості, які роблять їх неповторними, і Яскиня Відлуння Хвиль у цьому плані — не виняток. Ритмічний гуркіт хвиль, який відлунням розноситься по всій печері, настільки дзвінкий, що змушує землю під ногами тремтіти. Хвилі накочуються кожні дві хвилини, лунаючи гучніше ближче до північно-східної частини комплексу.
> Яскиня Відлуння Хвиль не має виходу до океану, однак у глибині печери знаходиться водойма, що наповнюється гарячим підземним джерелом. Воно постійно закипає, утворюючи потужні напливи, що ляскають об стіни вузького тунелю та гуркотять, нагадуючи шум морського прибою. Щойно випаде нагода, опишіть гравцям ці звуки. Це розпалить їхній інтерес та спонукатиме рухатись у напрямі джерела гуркоту, все далі заглиблюючись у печеру.

**Сталагміти**. Розташовані у більшості природних печер комплексу, ці кам’яні шпилі здіймаються вгору та придатні для використання в якості укриття.