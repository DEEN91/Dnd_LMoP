==Підслухуючи== крізь двері та зробивши успішну перевірку ==Мудрості (Увага) з ҐС 10==, можна почути з протилежного боку слабке булькотіння й капання рідини.
>[!quote]+
>Схоже, це майстерня чарівника. Підлогою метушливо пробігає пацюк і ховається під великим столом, заставленим колбами, ретортами, спіралями для дистиляції та іншим алхімічним обладнанням, в якому булькотить і закипає рідина. Книжкові полиці наповнені клаптями пергаменту й підозрілими томами.

[[Скляний Посох]] залишив тут свого фамільяра, пацюка, щоб той стежив за появою гостей. Щур поділяє зі своїм хазяїном телепатичний зв’язок, тож при появі незнайомців він одразу попередить Ярно про вторгнення. Пацюк пересувається зі швидкістю ==20 футів, має КЗ 10, 1 очко здоров’я== і не спроможний атакувати. Якщо щура вбити, він зникне.
Якщо його не чіпати, пацюк ==переслідуватиме персонажів==, вдаючи зацікавленого чи зголоднілого. Він може навіть вдати прихильність до персонажа, котрий його нагодує, однак він усе-одно залишиться безсумнівно вірним Ярнові.

## Книги й записи
Ярно вивчає мистецтво виготовлення настійок та створення алхімічних сумішей. Книги й папери, розкидані по всій кімнаті, є базовими алхімічними записами. Кірдан і Кайрос, зможуть визначити, що Ярнів апарат налаштований для виготовлення ==настійки невидимості==, проте він досі не досяг успіху в своїх експериментах.

Серед книг є один том, написаний на дворфській мові. Це щоденник пригодника Урмона, що описує історію втраченої копальні Фанделвера та Кузні Заклинань (якщо персонажам ще не відома ця інформація, перекажіть їм перші два параграфи секції «Передісторія»). 

>[!note]+
>Урмон відзначає, що чарівники і гноми Договору Фанделвера отримали від священників Латандера, бога світанку, замовлення: виготовити чарівну булаву світлоносець. Зброя була втрачена разом з Яскинею Відлуння Хвиль.

# Розвиток подій
Оскільки Ярно розділяє зі своїм пацюком-фамільяром телепатичний зв’язок, лихий маг знатиме про наближення персонажів і підготується до вторгнення.

# Скарби
Більшість речей у цій кімнаті нічого не варті, однак три маленькі пляшечки містять доволі рідкісні реактиви: ==ртуть, жовч дракона та порошок беладони==. Продавши їх алхімікові чи аптекареві, можна виручити по 25 зм за кожну пляшечку.