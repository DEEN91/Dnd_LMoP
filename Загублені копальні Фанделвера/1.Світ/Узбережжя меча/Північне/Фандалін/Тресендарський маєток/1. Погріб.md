> [!quote]+
За відчиненими дверима з’являється майданчик завширшки п’ять футів, що підноситься над великим погребом на висоті п’ятнадцяти футів. Обабіч від майданчика вниз прямують два сходові прольоти. Під північними сходами видніються ще одні двері. Західну частину кімнати займає великий кам’яний резервуар з водою, поруч з яким уздовж стін вишикувалися різноманітні діжки й барильця.

Це приміщення нагадує великий винний льох: загалом саме те, що слід було очікувати знайти в такому старому маєтку. Червонотавровці старанно приховують свою штаб-квартиру, тож ніщо, окрім діжок зі свіжими харчами, не видає ознак їхньої присутності.

Діжки наповнені солониною, телятиною, мукою, цукром, яблуками та елем. Якщо персонажі необережно пересуватимуть діжки чи обшукуватимуть їх, вони привернуть увагу червонотавровців із ділянки 2.

**Резервуар**. Цей прямокутний резервуар досить охайний і наповнений чистою, прохолодною водою. Його глибина становить ==10 футів==, а краї усього на 2 фути вищі від навколишньої підлоги (тож дно резервуару знаходиться на відстані 8 футів від рівня підлоги). Ринви на даху старого маєтку постачають сюди по стічних трубах чисту воду.

Уздовж східного борту резервуару, на зануреній на глибину ==2 фути== у воду мотузці закріплений водонепроникний мішечок. Його не видко згори, однак можливо помітити, зробивши успішну перевірку ==Мудрості (Спостережливості) з ҐС 15== або промацавши резервуар жердиною чи стрибнувши у воду. Мішечок містить кілька цінних речей (дивіться секцію «Скарби»). 

**Потаємні двері**. У південно-західному кутку приміщення розміщені потаємні двері. Більше подробиць про потаємні двері [[Тресендарський маєток#Потаємні двері]]

# Розвиток подій
У цій ділянці немає чудовиськ і лиходіїв, однак розбійники з ділянки 2 звернуть увагу, якщо персонажі надміру шумітимуть. Негідники спробують непомітно прокрастися в кімнату та напасти, дивуючи персонажів своєю появою.
Якщо двоє розбійників будуть переможені, третій може спробувати втекти через потаємні двері, викриваючи їхнє місцезнаходження.

# Правила області
- Якщо персонажі пересунуть/обшукають діжки - увірвуться розбійники з зони [[2. Бараки]]
- Якщо двоє розбійників переможені - третій спробує втекти через потаємні двері. Скарби описані в [[2. Бараки]]

