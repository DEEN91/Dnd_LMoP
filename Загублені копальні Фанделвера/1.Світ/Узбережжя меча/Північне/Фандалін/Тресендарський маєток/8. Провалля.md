Персонажі можуть дістатися сюди одним із трьох шляхів: через коридор з ділянки [[1. Погріб]], через склад ділянки [[7. Склад і робоче приміщення]], або ж через грубо виритий тунель на півдні, що прямує ==протягом ста футів і виходить у ліс== на південь від Тресендарського маєтку. Цей тунель досконало підходить для контрабанди майна і людей з Фандаліну й назад, що грає на руку зграї розбійників та работорговців.
>[!quote]+
>Цією природною печерою гуляє прохолодний вітерець, розносячи ледь чутний сморід гнилої плоті. Провалля ділить печеру навпіл, а пообіч від нього стелю підтримують дві грубі двадцятифутові кам’яні колони. Розколину перетинають два вигнутідерев’яні містки.

## Нотик

Вартовим цієї печери є **нотик** — божевільне підземельне чудовисько, спрагле до живої плоті. Приваблена млявим магічним ефектом, що лунає з провалля, ця істота жила тут ще до того, як сюди заселилися червонотавровці. Ярно зміг домовитися з чудовиськом, переконавши його охороняти твердиню в обмін на скарби та, іноді, дари у вигляді свіжого м’яса. Втім, нотикові не слід довіряти.

Нотик ошивається неподалік західного краю обох містків. Якщо він помітить непроханих гостей, він сховається за однією з колон, спостерігаючи та користуючись своєю **«Химерною проникливістю»** для вивідування таємниць персонажів.

Нотик спілкується за допомогою телепатії. Якщо його помітять, він буде відкритим до перемовин і готовий зрадити червонотавровців за гідну винагороду, наприклад, ==обіцянку їжі==. 

>[!note]+
Граючи роль нотика, намагайтеся розмовляти пошепки, подекуди додаючи шалений регіт та нерозбірливі вислови. Також не забудьте пояснити гравцям, що істота насправді не розмовляє, а радше наповняє свідомості персонажів своїм зловісним шепотом і вимогами їжі. Нотику відомо те ж, що й [[Червонотавровці]];

## Містки
Ці мости зроблені з дерев’яних дощок і в них відсутні бильця. ==Південний місток влаштований так, щоб обвалитися==, якщо по ньому пройде істота вагою понад ==50 фунтів== [[0.Party#Вага гравців]]. Персонаж, який знаходиться поруч біля містка, може виявити, що він небезпечний, здійснивши успішну ==перевірку Інтелекту (Розслідування) з ҐС 15==. Будь-яка істота може своєю дією спровокувати обвал мосту, потягнувши за спеціальну планку на одному з країв.

## Провалля
Ця крута розколина має ширину від 5 до 10 футів і глибину 20 футів. Її нерівні стіни дозволяють легко викарабкатися нагору без потреби проводити перевірки характеристик. Істота, яка впала в провалля, отримує **2d6 роздроблювальних ушкоджень і приземляється навкарачки** посеред кам’яного насипу, що вважається ==важкопрохідною місцевістю== 

==Дно провалля неприродно прохолодне==. Якщо на нього поглянути, скориставшись заклинанням виявлення магії, воно випромінюватиме кволе магічне сяйво школи Некромантії. Ця магія змушує всю живу матерію в проваллі гнити удвічі повільніше. Зараз на дні провалля, посеред купи зламаних і обгризених кісток, лежить наполовину з’їдене тіло Теля Дендрара — фандалінського тесляра, вбитого червонотавровцями. Розбійники скинули сюди його труп на поталу нотику.

# Скарби
Нотик тримає свої скарби в потріпаній дерев’яній скрині, захованій у одній із заглибин провалля попід південним містком. Скриню неможливо помітити, стоячи над розколиною, проте її побачить кожен, хто спускається вниз. ==Скриня містить== 160 см, 120 зм, п’ять малахітових самоцвітів (15 зм кожен), дві настійки зцілення та [[сувій ворожби]].

У скрині також знаходиться один довгий лук +1 і срібний колчан з  гравіюванням. На луці викарбуване слово «пазур», а його розпис має форму хижого птаха з розпростертими крилами. Колись цей меч належав славному лицареві Альдітові Тресендару, відомому як Чорний Яструб. Персонаж, який вдало зробить ==перевірку Інтелекту (Історії) з ҐС 15==, впізнає меч і згадає цю інформацію.

Сер Альдіт загинув у бою з орками, що напали через приховані під маєтком печери. Пазур був утрачений, доки нотик не знайшов його.

# Нагородження очками досвіду
Розподіліть між персонажами 450 ОД, якщо ватага перемогла нотика або змогла з ним домовитися.