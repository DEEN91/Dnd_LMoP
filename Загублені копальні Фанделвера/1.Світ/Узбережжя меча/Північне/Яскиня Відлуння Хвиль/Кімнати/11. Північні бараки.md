Східні двері забарикадовані зсередини, тож аби вибити їх, доведеться зробити успішну перевірку ==Сиди з ҐС 20==. Персонаж, який прислухається до одних із дверей і зробить вдалу перевірку Мудрості ==(Спостережливості) з ҐС 10==, почує кілька грубих голосів, що розмовляють на ґоблінській мові про те, як вони зголодніли.

>[!info]
>Уздовж стін цієї кімнати розмістилися старі кам’яні ліжка, а саме приміщення гріє та освітлює встановлена у центрі жевріюча залізна жаровня.

Якщо ватага зайде з західного боку, додайте: 

>[!info]
>Навпроти знаходяться ще одні двері, забарикадовані зсередини уламками дерев’яного стола.

У цій кімнаті мешкають п’ятеро баґбірів. Вони — вірні посіпаки Нецнара. Дане приміщення позначає першу лінію загарбання Чорним Павуком Яскині Відлуння Хвиль, а тутешні баґбіри відбиваються від мандрівних упирів, зомбі та іншої нежиті, що може нашкодити планам їхнього лідера.

Як і ділянка 6, це місце також раніше було бараками гірників. Нецнарові баґбіри прибрали знайдені тут трупи та спорудили барикаду.

## Скарби
Найбільший з баґбірів носить із собою капшук, що містить 15 мм, 13 ем і настійку живучості.
