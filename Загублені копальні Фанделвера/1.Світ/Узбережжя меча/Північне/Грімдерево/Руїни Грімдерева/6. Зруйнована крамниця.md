Ця будівля, що в минулому була продуктовою крамницею, перебуває в досить непоганому стані, порівняно з рештою довколишніх руїн.

>[!note]+
>На перехресті неподалік центральної частини селища, північний схил оминає вузька вуличка. З південного боку вулицістоїть зруйнований будинок, що, напевне, був крамницею або майстернею. Упоперек вулички натягнута павутина, що простягається від будівлі на півдні до дерев з північної сторони провулку.

У стінах цього будинку ховаються двоє велетенських павуків, яких ззовні геть не видко. Натягнуті нитки павутини дозволяють павукам блискавично дізнаватися про жертв, що втрапили в сіті, після чого вони одразу з’являються з будівлі й нападають. Хитрі павуки здивують своєю появою всіх персонажів, чий показник пасивної Мудрості (Спостережливості) нижчий за 17.

**Павутиння**. Ця павутина заповнює два квадрати на північ від дверей крамниці (а також квадрат, позначений «6»). Цей простір є важкопрохідною місцевістю, а істота, що намагається пройти крізь павутиння, повинна зробити успішну перевірку ==Сили (Атлетики) з ҐС 10==. У разі провалу, істота стає знерухомлена павутинною (дивіться стан «знерухомлений» у збірці правил). Ув’язнена в павутині істота може в кожен свій хід витрачати дію для здійснення перевірки Сили з ҐС 12, аби вивільнитися, або ж вона може прорубати собі шлях, використовуючи легку зброю, що завдає рубані ушкодження. Павутина має КО 10, 5 очок здоров’я, вразливість до ушкоджень вогнем та імунітет до роздроблювальних, отруйних і психічних ушкоджень (дивіться «Опірність і вразливість до ушкоджень» у збірці правил).

Обійти павутину не просто, адже з північного боку дороги густі кущі. Оминаючи її в обхід будівлі з півдня, можна наткнутися на [[Гіллястий паразит|гіллястих паразитів]] з ділянки 5.
## Скарби
У західній секції будинку знаходиться загорнений в кокон труп мандрівника, якому не поталанило. Висохле тіло, з якого вочевидь висмоктали всі соки, належить ельфійському чоловікові. На нього одягнений проклепаний обладунок, а в піхвах на стегні знаходиться короткий меч. Детальніше обстеження дозволяє виявити в поясному капшуку ельфа настійку зцілення, 23 зм та 35 см.

## Нагородження очками досвіду
Розподіліть між персонажами 400 ОД, якщо ті перемогли велетенських павуків.