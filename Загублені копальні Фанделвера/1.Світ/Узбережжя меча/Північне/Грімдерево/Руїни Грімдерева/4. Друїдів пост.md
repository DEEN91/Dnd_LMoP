Рейдот влаштовує тут свій табір щоразу, коли навідується в Грімдерево.

>[!note]+
>Цей будиночок виглядає значно краще, аніж зруйновані та осілі сусідські будівлі. Двері посилені товстими залізними рейками, а вікна закривають грубі віконниці.

[[Рейдот]] — сухорлявий, білобородий чоловік, який не витрачає часу на довгі балачки. Хоч у нього й нечасто бувають відвідувачі, він поводить себе доволі гостинно. 

Рейдот уміло уникає попелових зомбі, якими кишить містечко, а також місцевих спотворених рослин. Йому відомо, що в руїнах біля пагорба мешкають небезпечні павуки, і він також підозрює, що в східній частині селища вештаються «люди в чорних масках і плащах» (культисти). Однак найбільше він стурбований тим, що у [[7. Вежа дракона]] оселився зелений дракон. Він попередить персонажів щодо всіх цих небезпек і порадить їм покинути Грімдерево, якщо вони цінують свої життя.

## Розвиток подій
Якщо персонажі запитаються про замок Скелястої Пащі, Рейдот радо опише їм шлях. Він є членом Смарагдового Анклаву — широко розповсюдженої групи знавців дикої природи, що піклуються про природній порядок і викорчовують підозрілі загрози. Анклав клопочеться збереженням рівноваги, стежить за стихійними силами світу, запобігає ескалації конфлікту між природою та цивілізацією, а також допомагає іншим пережити небезпеки диких земель. Ґобліни становлять загрозу для цієї рівноваги.

Якщо персонажі запитаються в Рейдота про Яскиню Відлуння Хвиль, він розповість їм про її місцезнаходження за умови, що персонажі проженуть дракона з ділянки 7. Якщо їм це вдасться, Рейдот дотримається своєї частини угоди, однак відмовиться йти з персонажами всередину копальні.

Якщо з будь-якої причини персонажі вирішать на нього напасти, Рейдот перетвориться в сіру вивірку та втече з будинку через тріщину в стіні. Сховавшись у лісі, він дочекається, доки невігласи підуть геть. У його помешканні немає нічого цінного.

## Приєднання до Смарагдового Анклаву
Якщо персонажі допоможуть Рейдотові прогнати Отруйного Ікланя, друїд наодинці звернеться до вибраних членів ватаги, заохочуючи їх приєднатися до Смарагдового Анклаву. Він обере тих, хто теж схвильований збереженням природної рівноваги. Якщо персонаж згодиться, Рейдот присвоїть цій особі звання «наглядача весни».