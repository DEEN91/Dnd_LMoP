Це місце було бараками гірників, де вмілі рудокопи Яскині Відлуння Хвиль відпочивали між змінами. Будь-який персонаж, котрий прислухається до прочинених дверей і зробить успішну перевірку Мудрості ==(Спостережливості) з ҐС 10==, почує слабкий хрускіт і скрегіт.

>[!info]
>Уздовж стін цієї кімнати вишикувалися старі кам’яні тапчани, а центр приміщення прикрашає поржавіла залізна жаровня, наповнена давнішнім вугіллям. Повсюди розкидані кості доброго десятка дворфів і орків, закуті в залишки старезної броні. Навприсідки над останками згорбилися три сірі постаті, що жадібно скреготять зубами, обгризаючи кістки.

Тут знаходяться три упирі з кодла з ділянки 9, які хрумкотять і обгризають древні кістки полеглих мешканців, сподіваючись посмакувати залишками кісткового мозку. Забачивши свіже м’ясо, упирі без роздумів нападуть.
