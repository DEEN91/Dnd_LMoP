Ви можете додати ускладнення у вигляді загону гобґоблінів, що повернулися з рейду в ту мить, коли персонажі якраз покидали замок. Загін складається з трьох гобґоблінів під керівництвом Тарґора Кровомечника, гобґобліна з 20 очками здоров’я. Тарґора також супроводжують його улюбленці — двійко вовків.

У гобґоблінів немає скарбів, але 1к4 з них несуть із собою закривавлені мішки з відтятими головами ельфів. Вони зберегли ці голови в якості трофеїв за здобуту перемогу над ватагою ельфів-мисливців.

Кмітливі персонажі можуть спробувати домовитися з Тарґором, наголосивши на тому, що тепер місце короля Ґрола вільне і йому слід зайняти його. Тарґор давно примітив собі місце ватажка Скелястої Пащі, тож він може згодитися не вбивати персонажів, якщо хоча б один з них зробить успішну перевірку ==Харизми (Переконливості) з ҐС 15==.

# Нагородження очками досвіду
Розподіліть між членами ватаги 500 ОД, якщо їм вдалося перемогти загін гобґоблінів або домовитися з Тарґором.