Цю печеру населяють Нецнарові вірні слуги, які охороняють прохід від нежиті та обережно розчищають завали. Віщування Чорного Павука підказали йому, що на дні провалля, утвореного під час завалів, зберігаються деякі цінні скарби.

>[!info]
>Східну половину цієї печери займає широке провалля. Із західної стіни витікає струмок, що пірнає у провалля й лине далі на північ. Біля західного краю обриву на сталевих кілках закріплені кілька мотузок, які звисають униз, торкаючись до дна провалля.

Тут знаходяться троє баґбірів. Двоє розчищають каміння на дні провалля, а один стоїть на сторожі в західній частині печери. Керує процесом допльґанґер на ім’я Вхалак, замаскований під чоловіка-дроу. Якщо в основній печері розпочнеться бій, двійко баґбірів вилізуть по мотузках нагору і приєднаються до протистояння.

**Провалля**. Провалля має глибину 20 футів. Щоб спуститися чи викарабкатися з нього без мотузки, потрібно зробити успішну перевірку ==Сили (Атлетики) з ҐС 10==. Істота, яка провалить перевірку принаймні на 5 одиниць, падає вниз, отримуючи по ==1к6== роздроблювальних ушкоджень за кожні 10 футів падіння й приземляючись навкарачки.

## Розвиток подій
Якщо принаймні двох баґбірів убито, допльґанґер спробує відступити назад до ділянки 19, намагаючись попередити Нецнара про вторгнення.

## Скарби
Нецнарові віщування виявилися правдиві. Під завалами на дні провалля лежить розтрощений кістяк дворфа, одягнений в рукавиці сили оґра. Ці останки заховані під камінням, але їх можливо помітити, зробивши успішну перевірку ==Мудрості (Спостережливості) з ҐС 20==. Персонаж, який обшукує ці завали, може проводити таку перевірку не частіше одного разу за годину.