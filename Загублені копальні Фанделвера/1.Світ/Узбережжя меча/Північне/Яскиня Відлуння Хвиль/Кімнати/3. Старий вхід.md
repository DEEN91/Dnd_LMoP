У давнину, цей східний тунель був основним входом до Яскині Відлуння Хвиль, однак він опинився під завалами внаслідок руйнувань, що сколихнули печеру багато століть назад. Тут розгорнулася запекла битва, коли орки напали на шахту. Полеглі в бою так і зосталися лежати на своїх місцях.
>[!info]
> Цю природну печеру, висота якої становить тридцять футів, перетинають кілька тунелів. Стіни вкриті примітивними рельєфами, що зображують дворфів і гномів за тяжкою працею. Внизу на підлозі печери безладно розкидані близько двох десятків кістяків у обшарпаних обладунках. Деякі з них — скелети дворфів, інші ж — рештки орків-загарбників. У закутках і на виступах печери розставлено близько дюжини великих латунних ліхтарів, втім, жоден із них не горить.

Звисаючи зі стелі, мов кажани, за печерою слідкують десятеро стирґів. Цим чудовиськами не часто випадає поласувати свіжою здобиччю і вони не жарт зголодніли. Якщо персонажі оглядатимуть кістяків на підлозі, стирґи, найімовірніше, скористаються можливістю і нападуть. Кожен персонаж, який не звернув уваги на стелю, вважається здивованим, якщо тільки його показник ==пасивної Мудрості (Спостережливості)== не перевищує результат перевірки ==Спритності (Потайливості) стирґів== (зробіть одну перевірку за всіх стирґів). Персонажі, яким удалось уникнути здивування, чують ляскіт крил стирґів, які кинулися в атаку.

Ліхтарі та зображення гірників за роботою призначені для вітання новоприбулих.