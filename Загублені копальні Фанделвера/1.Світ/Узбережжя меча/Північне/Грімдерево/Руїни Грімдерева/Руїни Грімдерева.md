# Руїни Грімдерева
Неподалік з місцем, де Неназимна річка виринає з Неназимного лісу, розташувалося покинуте селище [[Грімдерево]]. Колись, це було процвітаюче поселення на окраїні
лісу, що розвивалося завдяки своїм лісорубам та мисливцям. Втім, тридцять років тому назад, виверження гори Готіноу спустошило Грімедерво. Одразу після катаклізму цими місцями пронеслося нашестя дивних зомбі, що вбивали й проганяли всіх, хто пережив виверження.

І хоча більшість цих зомбі давно розсипалися на пил, дивна магія, що насичує ці місця, спотворила тутешню рослинність, змушуючи її прийняти нову, небезпечну подобу. Нині мало хто наважиться навідатись у це зруйноване селище, а ті, кому все-ж вистачить духу, надовго не залишаються. Винятками стали друїд Рейдот [[4. Друїдів пост]], який час від часу відвідує селище, стежачи за наявністю небезпек, та культисти [[13. Культисти дракона]], котрі нещодавно прибули сюди для вшанування дракона, який нині вважає Грімдерево своїм житлом [[7. Вежа дракона]].

Коли ватага наблизиться до руїн, зачитайте:

>[!note]+
>Поступово, стежка перетворюється на стару зарослу дорогу, що оминає напівзруйновані, поглинуті плющем і лозами будівлі. Попереду, в центрі поселення видніється пологий схил, на якому стоїть кам’яна вежа з частково зруйнованою покрівлею і приєднаним збоку особняком. Ґрунтова дорога прямує на пагорб, обходячи старі кам’яні будинки, більша частина з яких — руїни без жодного даху, відкриті палючому сонцю й безпощадній погоді. Де-не-де трапляються й більш-менш уцілілі споруди. В усій місцині панує моторошна тиша.
>
>Неподалік, до стовпчика прибита дерев’яна дощечка з написом «НЕБЕЗПЕКА! Рослинні чудовиська та зомбі! Повертайте назад, доки не пізно!»


Цей знак установив Рейдот, аби віднаджувати шукачів скарбів, які можуть роздратувати місцевих чудовиськ.

# Загальні особливості
Більшість будівель Грімдерева осипалися протягом багатьох літ занепаду, а їхні залишки захопила дика природа.

## Будівлі
На мапі Грімдерева зображено, які з будівель зруйновані, а які частково уціліли.

Зруйновані будівлі є пустими оболонками з кам’яними стінами заввишки від 5 до 8 футів. Останки їхніх покрівель розкидані по підлозі всередині. Ці уламки вважаються [[Бій#Складна місцевість|важкопрохідною місцевістю]].

Ті будівлі, що вціліли, є старими, хирлявими кам’яними котеджами, які дивом залишилися стояти. Їхні дерев’яні двері розпухли від вологи, однак їх можна вибити успішною перевіркою ==Сили з ҐС 10==. Вікна вцілілих будинків завширшки 2 фути й закриті зсередини дерев’яними віконницями з 6-дюймовими бійницями. Істота, що перебуває по один бік від бійниці, отримує [[Бій#Укриття|повне укриття]] від атак, направлених з протилежного боку. У більшості
цілих будівель всередині досі знаходяться прості дерев’яні меблі, столи та стільці.

## Дерева й чагарники
Дерева мають висоту від 30 до 40 футів і надають укриття. Чагарники складаються з невисоких кущів, що вважаються важкопрохідною місцевістю.