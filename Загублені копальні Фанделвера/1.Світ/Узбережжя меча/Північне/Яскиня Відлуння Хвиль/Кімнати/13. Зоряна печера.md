Довколишні уламки та останки кісток у цій ділянці свідчать про те, що багато століть назад тут розгорнулася руйнівна битва заклинаннями, коли орки та найняті ними чарівники напали на копальню.
>[!info]
>Блискучі мінерали на стелі цієї величезної печери дивовижним чином відбивають світло, створюючи подобу нічного зоряного неба. Підлога всипана десятками кістяків, багато з яких роздроблені обваленими каменюками. 
>
>Ця печера настільки простора, що вміщує дві окремі споруди. Кожна з цих кам’яних будівель виготовлена під людей — на противагу решті дверей і меблів дворфського розміру, які ви зустрічали в інших місцях копальні. Вимощені каменем стіни обох споруд пошкоджені та почорнілі, а їхні подвійні двері потріскані й обгорілі. Перепад висоти ділить печеру на дві половини, об’єднані висіченими в камені сходами.
>
>Звідси ведуть геть три проходи: на північ, на південь і на захід.

Пошкоджені будівлі описані в ділянках 14 і 15. Дивовижні мінерали на стелі не мають магічних властивостей і нічого не варті.
Персонаж, який спеціалізується на Містиці, відчує в цій печері ледь уловиму магічну ауру (заклинання виявлення магії покаже те ж саме). Ця аура сильнішає по наближенню до північної будівлі (ділянка 15).