Двері до цієї кімнати замкнені, однак їх можна відкрити, поєднавши інструменти крадія з удалою перевіркою ==Спритності з ҐС 15==. Ключ від цього приміщення є в Нецнара (ділянка 19). 

Якщо персонажі не намагаються вести себе потайливо, будь-яка діяльність біля дверей приверне увагу Нецнара і його посіпак з ділянки 19.
>[!info]
> Стіни цієї кімнати прикрашені запиленими гардинами. Тут також розміщені ліжко та жаровня. На холодній кам’яній підлозі без свідомості лежить стрепехатий дворф.

Колись ця кімната була житлом священника, що опікувався храмом Думатоїна (ділянка 19), а нині Нецнар користується нею як камерою ув’язнення. На підлозі лежить Нундро — дворф пересічний житель, наймолодший із трьох братів Каменешуків. Нецнар зберіг йому життя, оскільки гадав, що дворф може знати про копальню більше, ніж встиг розповісти. Упіймавши Нундро, дроу катував і допитував його по один-два рази на день.

## Розвиток подій
Нундро буде надмірно вдячним, якщо пригодники його визволять, і попроситься долучитися до ватаги, доки вони досліджуватимуть Яскиню Відлуння Хвиль. Про печеру він знає не набагато більше від самих персонажів, тож не зможе поділитися якоюсь новою інформацією. 

Якщо персонажі розправляться з Нецнаром і його посіпаками, ця ділянка буде безпечним і комфортним місцем для відпочинку, перш ніж гравці вирушать на подальше дослідження шахти.

## Нагородження очками досвіду
Якщо персонажі врятують Нундро і він переживе подальші події пригоди, розподіліть порівну між членами ватаги 200 ОД.

# Завершення
Якщо персонажі старанно працюватимуть, а удача не обійде їх боком, то вони подолають Чорного Павука, покладуть край його лихим планам, звільнять Фандалін від гніту розбійників, а також визволять із пазурів лиходія Яскиню Відлуння Хвиль. Їхні діяння ще довго будуть згадувати по всьому Узбережжю Меча. Упродовж наступних років оновлена копальня Договору Фанделвера поверне у Фаналін та його околиці мир, багатство і процвітання.
Ґандрен і Нундро Камешеуки візьмуться за керування роботою нововідкритої шахти. У знак подяки за допомогу їхній родині, вони радо поділяться з ватагою десятьма відсотками від усіх доходів копальні. Якщо персонажі вирішать залишитися в Фандаліні та, можливо, відновити Тресендарський маєток чи збудувати власні домівки, міщани тільки зрадіють. Навіть якщо вони все ж рушать на пошуки нових пригод, жителі Фандаліна завжди тепло їх зустрічатимуть.