У цій наповненій водою печері містяться приховані скарби.
>[!info]
>Більшу частину цієї печери займає водойма з тихою водою. Вода доволі каламутна, тож неможливо розгледіти, що в ній ховається. Берег басейну вкритий тонким шаром потрісканих мушель дивних блідих молюсків, а повітря насичує затхлий рибний сморід.
>
> На півдні цього приміщення видніється прохід, а на схід ведуть опецькуваті сходи. Повільний потік води прямує в північно-західний закуток цієї печери.

У центрі басейну глибина становить 20 футів. Потік із північно-західного боку має глибину 3 фути, утворюючи тунель зі стелею на висоті 2-3 футів над рівнем води. Персонажі можуть безперешкодно пройти вздовж цього струмка до ділянки 18.

Персонаж, який досліджує басейн, відшукає на його дні старий скелет, що знаходиться на глибині 10 футів у 10 футах від берега. Це останки людського чарівника зі старого Фандаліна, котрий загинув, захищаючи копальню від орків. З грудної клітки кістяка досі стирчать кілька орківських стріл.
## Скарби
На пальці скелета напнуті два платинові персні (75 зм кожен), а в руці він стискає паличку магічних стріл.