---
icon: tavern
---


# Сонний Велет
Ця занепала корчма — брудна й небезпечна пивниця, що знаходиться в кінці основної вулиці Фандаліна. Тут часто засиджуються червонотавровці, а керує закладом похмура дворфиня Ґріста. Якщо персонажі вирішать завітати сюди, розпочніть зустріч «Червонотавровці».

# Сутичка

Якщо персонажі вирушили до «Сонного велета» зіткнутися з червонотавровцями, зачитайте:

>"Сонний велет" — напівзруйнована корчма на східній окраїні містечка. На ґанку забігайлівки, сидячи на порожніх діжках з елю чи спершись об стіну, ошиваються четверо людських розбійників. Усі вони одягнені в червоні плащі. Доки ви наближаєтесь, вони грізно свердлять вас своїми поглядами. Один із розбійників спльовує на землю та гаркає у ваш бік: «Отакої! Та в нас тут цілий щенячий виводок! Чого вам, цуцики? Прийшли погавкати на нас?»

Якщо ж персонажі зустрічають червонотавровців посеред
вулиці, натомість зачитайте:

>Щойно ви опиняєтесь на вулиці, вас зустрічають трійко озброєних бандюг. Усі чоловіки одягнені в брудні червоні плащі. Вони тримають руки на зброї та пильно вас роздивляються. Один з розбійників спльовує на землю: «Пора вам ушиватися звідсіля, чужинці. Женіть своє манаття й валіть на всі чотири сторони, доки ноги цілі!»

Продовжуйте провокувати персонажів стільки, скільки вважатимете за потрібне. Якщо вони не зважаться напасти першими, червонотавровці кинуться в бій через один або два раунди. Жодна зі сторін не буди здивована, оскільки було очевидно, що назрівала бійка. Група розбійників налічує чотирьох червонотавровців. Якщо троє з них переможені, ==останній дасть драпака до Тресендарського маєтку==.

## Розвиток подій
Якщо взяти когось із червонотавровців у полон або приворожити його, він може поділитися корисною інформацією. Міський голова [[Гарбін Вестер]] відмовиться ув’язнювати бандитів у ратуші, доки не буде певен, що решта банди не прийде мститися. Втім, персонажі можуть легко залякати чи переконати його замкнути полонених хоча б на кілька днів.
Якщо персонажі вб’ють розбійників, більшість міщан будуть їм тільки вдячні. Винятком буде міський голова, котрий побоюється помсти Червоно Тавра. Гарбін не стане засуджувати персонажів за убивство, проте попередить їх не шукати собі проблем.

## Нагородження очками досвіду
Розподіліть 500 ОД порівну між усіма членами ватаги, якщо ті здолали негідників.