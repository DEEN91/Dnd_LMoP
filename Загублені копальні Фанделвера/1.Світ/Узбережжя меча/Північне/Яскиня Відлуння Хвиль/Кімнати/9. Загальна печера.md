Колись ця печера служила гірникам як місце зустрічей, бенкетна та медова зала.
>[!info]
>Різкі перепади підлоги поділяють цю величезну печеру на три секції: дві підвищені ділянки, поміж якими розташувалася зала нижнього рівня. До підвищених ділянок ведуть висічені в товщі каменю сходи. У центральній секції стоять два довгі столи та пара старих жаровень. На східному підвищенні розташувався невеликий стіл. Залишки кістяків дюжини полеглих вояків — дворфів, гномів, орків та оґрів — свідчать про те, що в давнину в цій залі розгорнувся запеклий бій.

На західному підвищенні затаїлися семеро упирів. Вони одразу помітять появу світла чи шум у цій печері та кинуться в напад. Ця ненажерлива нежить битиметься до самої смерті.

Підвищені ділянки знаходяться на висоті 10 футів над рівнем підлоги, а щоб викарабкатися на одну з них, доведеться зробити успішну перевірку ==Сили (Атлетики) з ҐС 12==. Істота, яку зіштовхнули з виступу або яка сама впала звідти, отримує від падіння ==1к6 роздроблювальних ушкоджень== і приземляється навкарачки.