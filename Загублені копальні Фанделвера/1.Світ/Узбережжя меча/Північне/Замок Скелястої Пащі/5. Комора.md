Скелясті пащі поповнюють припаси замку, грабуючи каравани, що прямують Тривепровим путівцем або Високим трактом.

>[!note]+
>Ця комора наповнена діжками з солониною та мішками із зіпсованим зерном. Поміж припасів ви помічаєте закривавлений кольчужний обладунок, важкий арбалет і вийнятий з піхов довгий меч, руків’я якого позначене гербом Неназим’я.

Для людей ці продукти навряд можна вважати їстівними, однак ґобліни перебиваються ними, коли закінчується свіжа їжа.

Одне крихітне барильце наповнене якісним дворфським лікером, але ґобліни не звернули на нього увагу через непоказний вигляд. Це барильце має об’єм близько двадцяти склянок. Випивши склянку лікеру, персонаж відновлює собі 1 очко здоров’я, проте персонаж, який вип’є упродовж години дві склянки або більше, стає отруєним на 1 годину.

**Сільдарове спорядження**. Кольчуга та меч належать Сільдару Голлвінтеру. Він буде вдячним, якщо йому повернуть хоча б меч.