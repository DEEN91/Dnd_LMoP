Живучи поряд з Неназимним лісом, жителі Грімдерева використовували цю будівлю для боротьби з місцевими небезпеками.
>[!note]+
>Здавалося, бараки пережили плин часу значно краще від решти міських споруд. Покрівля являє собою нескладний мур з кількома бійницями, вказуючи на те, що в разі появи небезпеки ця будівля слугувала невеликою фортецею.

Всередині будинку вештаються п’ять попелових зомбі. Як колишні члени місцевого гарнізону, вони досі одягнені в залишки солдатського одягу й обладунків. Ці останки броні жодним чином не покращують їхній Клас Оборони. Зомбі пожвавляться та нападуть на кожну істоту, що потурбує їхній спокій.

Приміщення гарнізону досі містить частину меблів, а в головній кімнаті знаходиться драбина, що веде через ляду на дах. Північна кімната розміщує два двоспальні ліжка, а південна — три, тобто загалом десять спальних місць. Північно-західна частина бараків нагадує кухню з коморою, де нині можна знайти прогнилі мішки та пусті діжки з-під солонини. Всі тутешні провізії давним-давно зжерли гризуни та інші шкідники.

## Нагородження очками досвіду
Розподіліть між членами ватаги порівну 250 ОД, якщо персонажі впорались із попеловими зомбі.
