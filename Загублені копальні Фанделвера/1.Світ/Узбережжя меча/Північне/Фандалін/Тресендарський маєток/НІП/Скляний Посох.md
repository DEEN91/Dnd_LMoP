---
aliases:
  - Ярнові Альбреку
  - Ярно Альбрек
icon: npc
---
«невисокий, темнобородий чолов’яга-чарівник тридцяти з гаком років»

Вожак зграї Червоного Тавра — чоловік-чарівник на прізвисько «[[Скляний Посох]]», який отримав цей псевдонім, оскільки його посох зроблений зі скла (тільки Ярнові Альбреку і Чорному Павуку відомо справжнє ім’я Скляного Посоха). Покої Cкляного Посоха знаходяться в західному крилі комплексу.

# Гра ролі Ярно
Як колишній член Союзу Лордів, по прибуттю в Фандалін Ярно скористався своїми можливостями та вирішив набити власні кишені. Отримавши завдання зайнятися організацією законності в цих місцях, чарівник натомість зібрав зграю злочинців і місцевих негідників для зміцнення свого контролю над поселенням.

Ярно знав про Чорного Павука завдяки своїм зв’язкам у Союзі Лордів, тож він домовився про зустріч. Дроу пообіцяв поділитися з чарівником таємницями й багатствами [[Кузня Заклинань|Кузні Заклинань]] в обмін на його вірність і допомогу.

Розмовляючи зі своїми бандюгами, Ярно вживає надмірно ввічливі та елегантні вислови, звертаючись до них «моє шановне панство» та називаючи жахливі вчинки на кшталт викрадення або підпалу як «це неприємне дільце» або «той нещасний випадок». Він звертатиметься до персонажів «мої любі гості» та вибачиться з приводу того, що не може гідно розважити їх упродовж їхнього візиту. Однак за маскою ввічливості Ярно, насправді, такий же зухвалий негідник, як і решта червонотавровців.

Якщо йому погрожуватимуть, Ярно скористається своїм посохом, аби
виконати на себе заклинання [[обладунок мага]], після чого почне атакувати ворогів наступальними заклинаннями. Ярнів блок статистики містить список
заклинань, які він має заготовленими. Описи й ефекти цих заклинань можна
знайти в збірці правил. Ярно використовуватиме захисну силу свого посоха для додаткового захисту.

Якщо Ярнові очки здоров’я ==опустяться до 8 ==або нижче і в нього не буде шляхів для втечі, він здасться. Понад усе він цінує своє життя, тож вдаватиме з себе показового в’язня, сподіваючись, що [[Чорний Павук]] дізнається про ситуацію та організує його
втечу.

## Що знає Ярно
Допитавши ув’язненого Ярно, можна дізнатися таку правдиву інформацію:
- Чорний Павук — дроу (темний ельф).
- Чорний Павук відправив до Ярно чотирьох баґбірів, що повинні були допомогти тримати Фандалін під контролем, однак червонотавровці добре впоралися й без них. Баґбірам відомо, де знаходиться [[Яскиня Відлуння Хвиль]], а от Ярно не знає цього.
- Чорний Павук шукає в Яскині Відлуння Хвиль [[Кузня Заклинань|Кузню Заклинань]]. Дворфи та гноми Договору Фанделвера використовували цю магічну кузню для виготовлення могутніх магічних предметів.
- Ніхто з членів Союзу Лордів не здогадується про зраду Ярно.