Якщо персонажі увійдуть в цю кімнату через потаємний прохід з ділянки [[7. Склад і робоче приміщення]], вони можуть здивувати лідера червонотавровців, [[Скляний Посох|Ярно «Скляного Посоха» Альбрека]]. У іншому разі його пацюк-фамільяр попередить хазяїна про наближення чужинців з ділянки [[11. Майстерня чарівника]], тож Ярно втече ще до того, як персонажі сюди зайдуть.
>[!quote]+
>Стіни цієї спочивальні прикрашені гардинами з багряного сукна. З меблів тут є лише невеликий письмовий стіл зі стільцем та комфортне ліжко, біля ніг якого знаходиться дерев’яна скриня.

Якщо Ярно здивований появою персонажів, зачитайте:
>[!quote]+
>За столом, читаючи книгу, сидить невисокий на зріст, темнобородий чоловік. Він одягнений у червону мантію та розкішну накидку з хутра горностая. У межах його досяжності, до стільця притулений неймовірної краси скляний посох.

Якщо пацюк з ділянки 11 попередить Ярно про наближення ворогів, **лихий маг** ухопить свій посох захисту, забере сувої зі скрині та кинеться навтіки через потаємні двері в північно-східному кутку кімнати. У поспіху Ярно забуває про лист від [[Чорний Павук|Чорного Павука]]. Персонажі бачать як він у них перед носом проскользає в потаємні двері. 

Якщо йому вдасться вислизнути, Ярно побіжить до ділянки [[1. Погріб]] через печеру та дістане з резервуару свою заховану торбинку. Якщо нотик з ділянки 8 досі живий, Ярно накаже йому затримати переслідувачів. Коли персонажі наздоженуть його, лихий маг хильцем вип’є настійку невидимості з мішечка і втече з маєтку. 

## Ідея для переслідування
Починається погоня:
1. Він біжить сходами в гору знущаючись з пригодників. ГС 15 на залякування 
2. В секції 7 скидає бочку під ноги пригодникам. ГС 15 на атлетику/акробатику
3. Якщо Нотик жив, він вступає в бій з пригодниками якщо його не спробувати переконати. Якщо мертвий - автовін
4. Чимось стрільнув в героїв. Якщо уклонились чи КО не пройшов - перемога
5. Зачинені потаємні двері. Треба обшукати швидко.

# Розвиток подій
На столі нагромаджені різноманітні записи й папірці, більшість з яких містять замовлення матеріалів для Яронової майстерні, адресовані аптекарям та алхімікам сусідніх поселень. Персонажі також знайдуть лист, позначений символом Чорного Павука.
>[!important]+
>Пане Альбрек,
>Мої шпигуни в Неназим’ї попередили, що у Фандалін направилися чужинці. Ймовірно, вони працюють на дворфів. Упіймайте їх, або вбийте, якщо не буде іншого вибору, та не дайте їм перешкодити нашим планам. Будьте такі ласкаві переконатися в тому, що будь-які знайдені в них дворфські мапи будуть одразу доставлені мені в руки.
>Я розраховую на Вас, Ярно. Не розчаруйте мене.
>![[Pasted image 20241031234740.png]]

Якщо Ярно буде взято в полон, [[Сільдар Голлвінтер]] домовиться, аби чарівника замкнули у в’язниці в ратуші, доки не випаде нагода безпечно доставити його в Неназим’я. Подальша доля Ярно виходить за рамки цієї пригоди. Чорний Павук надто заклопотаний власними справами, щоб втручатися в долю чарівника.

# Скарби
Біля ніг Ярнового ліжка лежить міцна, незамкнена дерев’яна скриня, що містить найкоштовніші здобутки зграї Червоного Тавра за останні два місяці: ==180 см, 140 зм,
і срібний мішечок з п’ятьма карнеолами (10 зм кожен), двома хризолітами (15 зм кожен) та однією перлиною (100 зм)==. Тут також лежать два магічні предмети, які Ярно
привіз із Неназим’я: ==сувій привороту особи та сувій вогняної кулі==.
При собі Ярно тримає *посох захисту*.

# Нагородження очками досвіду
Якщо ватага прикінчить Ярно Альбрека, розподіліть між персонажами 200 ОД. Подвойте ці ОД, якщо їм вдасться впіймати Ярно живим і доставити його Сільдарові Голлвінтеру в Фандалін.