Упродовж останніх місяців червонотавровці виловлювали тутешніх мандрівників та ув’язнювали їх у цій кімнаті з метою подальшого продажу в рабство.

> [!quote]+
> Це видовжене приміщення розділене на три секції. Північна і південна кімнати відділені залізними ґратами. Підлоги цих камер присипані брудною соломою, а двері замкнені навісними замками. У південній камері знаходяться двійко розпатланих людських жінок, а в північній — людський хлопчак. Усі вони вдягнені в примітивні сірі сорочки, а на шиях у них закріплені залізні ошийники.
> Біля західної стіни центральної кімнати лежить купа розкиданого одягу.

Камери стережуть двоє червонотавровців у багряних плащах, однак більшу частину часу вони зайняті знущаннями над полоненими (дивіться секцію «Полонені»).
Якщо вони почують звуки двобою в ділянці [[4. Тресендарський склеп]], вони принишкнуть біля дверей, намагаючись напасти на чужинців зненацька й ==здивувати їх==. В’язні занадто наполохані, щоб кликати на допомогу чи намагатися попередити своїх рятівників.

Розкиданий одяг належить усім полоненим, яких утримували тут протягом останніх двох місяців — а це, судячи з розміру купи, щонайменше дюжина людей.

**Двері камер**. Ці двері замкнені звичайними замками, котрі можна відкрити за допомогою ==інструментів крадія== в поєднанні з успішною перевіркою ==Спритності з ҐС 10==. Їх також можна вибити, доклавши грубих зусиль і зробивши успішну перевірку ==Сили з ҐС 22==.

# Полонені
Троє ув’язнених тут пересічних жителів — [[Мірна Дендрар]] та її діти: тринадцятирічний [[Нарс Дендрар]] і вісімнадцятирічна [[Нільса Дендрар]] . Кілька днів тому червонотавровці вбили чоловіка Мірни, Тéля, за те, що той їм не підкорився (його тіло знаходиться в ділянці 8). Тієї ж ночі бандити повернулися і викрали родину з їхнього будиночку в Фандаліні. Розбійники планують продати сім’ю в рабство.

Дендрари будуть вдячні персонажам, якщо ті їх врятують, але їм не надто багато відомо про сховок червонотавровців. Вони знають тільки те, що вожаком зграї є чарівник (вони не бачили його і не знають його імені), на якого також працюють ==«високі, волохаті монстри з великими вухами»== (баґбіри).
Дасть квест [[Родинна реліквія Мірни]]

# Нагородження очками досвіду
За перемогу над бандитами розподіліть між персонажами порівну 200 ОД. Якщо сім’ї Дендрарів вдасться живими покину це місце, розподіліть між персонажами ще 100 ОД.